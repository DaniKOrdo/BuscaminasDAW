# HTML (20%)
## Treball a realitzar
La primera fase que heu d'entregar és l'HTML de la pràctica. Heu d'entregar un
mínim de 5 pàgines:
### Qui som?
En aquesta pàgina heu d'explicar qui sou i una mica la vostra història. Afegiu
com a mínim una imatge vostra. Recordeu com s'empren les etiquetes d'HTML
per a text i imatge.
### Joc
Aquesta pàgina contindrà el joc del cerca mines. De moment, l'únic element
obligatori que posarem serà l'etiqueta "canvas" explicat a classe.
### Ajuda
La pàgina d'ajuda està pensada perquè tots aquells usuaris que no sabin jugar al
cerca mines en puguin aprendre, per tant, hi ha d'haver tota la informació
relacionada amb el joc.
A més, per complementar el text, hi haurà d'haver un video de Youtube o més
(no cal que siguin d'elaboració pròpia). El controls de reproducir del videos han
d’estar sempre visibles.
A més, si us fa falta podeu incloure vídeos fora de Youtube, imatges, mapa
d'imatges, àudio o qualsevol altra element multimèdia que us acudeixi.
### Contacte
La pàgina de contacte està pensada perquè els usuaris que visitin la vostra
pàgina web puguin enviar-vos missatges a través d'un formulari de contacte.
El formulari ha d’incloure, com a mínim, els següents camps:
- Nom i cognoms de la persona que us vol contactar
- E-mail de la persona que us vol contactar
- Motiu. Serà una llista desplegable amb els valors "Motiu personal", "Motiu
professional"
- Camp de missatge
- Casella de verificació per acceptar la LOPD de la vostra pàgina (Termes i
Condicions).

### Configuració
L'apartat de configuració serà un apartat on el jugador triarà les opcions del joc.
Podeu configurar les opcions que vulgueu (número de bombes, tamany del
tauler, temps de resolució).
### Consideracions importants respecte cada pàgina web
Cada pàgina web ha d'estar feta amb HTML 5.

A més, cada pàgina tindrà un menú que ha d'enllaçar amb totes les altres pà-
gines, és a dir, des de qualsevol pàgina heu de poder accedir a qualsevol altra.

Podeu afegir (no llevar) qualsevol extra que vulgueu: més pàgines, més opcions,
etc. Recordeu, emperò, que NOMÉS s'ha de fer l'HTML.
Es valoraran els comentaris a dins la pàgina web per aclarir algun concepte que
no quedi massa clar.
Recordeu a realitzar les pàgines seguint les pautes de bona programació que us
han ensenyat a classe (tabulacions, nomenclatures...).
Heu de crear l'arxiu de robots.txt i sitemap.xml.
### Documentació a entregar
S'han d'entregar únicament les 5 (o més) pàgines que heu creat.
Recordeu a entregar ÚNICAMENT els arxius .html (sense CSS ni Javascript) i
l'arxiu de Robots i Sitemap.
Si feu referència a algun element local (imatges, vídeos, àudio...) també l'heu
d’adjuntar.
Fareu l’entrega al Classroom enviant un zip amb tota la vostra web, amb el
format de nom habitual.

### Termini
Heu d'entregar la pràctica dins el termini indicat al classroom. Tots els treballs
entregats fora de termini (encara que sigui per un minut) seran penalitzats.

# CSS (30%)
La segona part de la pràctica és crear el css tal com hem vist a
classe.

## Tasca a realitzar
### Layout (10%)
Heu de crear un layout basat en qualsevol dels sistemes de posicionament que
hem vist a classe (grid-view, flexbox, grid). Heu de fer la pàgina "Responsive".
Es recomana que empreu tant flexbox com grid.
### Transformacions, transicions i Animacions (5%)
Heu d'incloure alguna transformació (2D o 3D), transició o animació a la
pàgina. Com més acurada estigui, millor nota obtindreu d'aquest apartat.
### Altres propietats (10%)
Es valorarà l'ús d'altres propietats i utilitats que ofereix el CSS:
- Importació de CSS en un de sol
- Utilització de fonts de text externes
- Ús de propietats bàsiques (background, font, color, width, ombres,
degradats...)
- Ús de capses flexibles (flex box)
### Documentació a entregar
Heu d'entregar els arxius .html que vau fer a la primera entrega (els podeu
modificar amb les correccions que vaig comentar) així com el/s arxiu/s .css que
considereu oportú. Distribuiu-los en carpetes correctament.
### Termini
Heu d'entregar la pràctica dins el termini indicat al classroom. Tots els treballs
entregats fora de termini (encara que sigui per un minut) seran penalitzats.

_Pràctica de Llenguatges de Marques i Sistemes de Gestió de la Informació
Curs: 2021/22_
